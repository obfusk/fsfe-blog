title:    Fellowshipmeeting Zaterdag 24 mei 2014 in Utrecht [updated]
category: dutch
tags:     bnl, fellowship, fsfe, meeting, utrecht

Beste FSFE-fellows en andere voorstanders van Vrije Software,

Zaterdag 24 mei 2014 vindt de tweemaandelijkse bijeenkomst van de
NLLGG plaats. Zij organiseren een leuke dag met sprekers uit de vrije
softwarewereld. Wij hebben samen met de NLLGG ook een FSFE
Fellowshipmeeting georganiseerd.

Dit is een uitgelezen kans om irl kennis met elkaar te maken. Het
programma van de NLLGG begint rond 12:00u (de NLLGG ALV rond 11:00u).
Daarna is, in een apart gedeelte, de Fellowshipmeeting. Deze is niet
uitsluitend voor fellows -- iedereen die vrije software een warm hart
toedraagt is welkom. Iedereen is dus van harte welkom!

Tijdens de Fellowshipmeeting kunnen we makkelijk kennis maken met elkaar
en gelijkgestemden ontmoeten. Daarnaast kun je ontdekken wat de Free
Software Foundation Europe is en doet. Ook zal er ruimte zijn om
eventueel gpg keys uit te wisselen en de komende events en campagnes te
bespreken (zoals Software Freedom Day en CryptoParties).

We hopen je te zien op zaterdag 24 mei!

Landelijke Bijeenkomst NLLGG -&gt; <a title="NLLGG" href="http://www.nllgg.nl">http://www.nllgg.nl</a>
Zaterdag 24 mei 2014 vanaf 10:00u entree, programma begint om 12:00u!
Kranenburg praktijkonderwijs
Tamboersdijk 9
3582 TZ, Utrecht

Met vriendelijke groet,

Felix Stegerman en Maurice Verheesen


<h2>Update: Programma</h2>

De meeting bestaat uit 2 delen:
- Presentatie over de FSFE (doel, activiteiten)  (30 minuten)
- Discussie over de huidige activiteiten (30 minuten)

Eerst zal Maurice Verheesen kort vertellen over de FSFE organisatie
(doel, structuur, werkwijze), het werk van de FSFE op Europees niveau en
in Nederland. Dit onderdeel duurt maximaal 30 minuten.

Daarna is ruimte voor discussie. Hierin staan de verwachtingen over het
werk van de FSFE in Nederland centraal. Wat mis je binnen de vrije
softwarewereld? Waarom is het werk van de FSFE belangrijk? Wat zou je
graag willen zien dat er gebeurt in Nederland? Wat vind je van de
huidige focus op onderwijs, politiek (Europese verkiezingen) en digitale
burgerrechten (via de Cryptoparties)? (Dit onderdeel duurt 30 minuten)

Na de presentatie is er een fellowshipmeeting met mogelijkheid tot
kennismaking, keysigning, vragen en verdere discussie. Dit zal plaats
vinden in een aparte ruimte.
